# Visitor-Counter - Automatic-Light-Switch
Student project created at Gymnasio Vamou.
Πόσες φορές βγαίνουμε από ένα δωμάτιο ξεχνώντας να κλείσουμε το φως με αποτέλεσμα να καταναλώνεται ρεύμα χωρίς λόγο και να ξοδεύουμε άσκοπα χρήματα σε λογαριασμούς; Αυτή η καθημερινή συνήθεια πολλών ανθρώπων μας έδωσε την ιδέα για τη δημιουργία του συγκεκριμένου project. Το Visitor Counter - Auto Light Switch, θα προγραμματιστεί έτσι ώστε να μετρά τα άτομα που εισέρχονται σε ένα δωμάτιο με τη βοήθεια αισθητήρων και θα εμφανίζει τον αριθμό των ατόμων που βρίσκονται στο δωμάτιο στην οθόνη LCD. Αν κάποιος μπει στο δωμάτιο, ένα πράσινο LED θα ανάβει ενώ αν κάποιος βγει, θα ανάβει ένα κόκκινο. Τέλος, όταν πλέον στο δωμάτιο δεν υπάρχουν άτομα και εμφανιστεί η ένδειξη 0 στην οθόνη, το σύστημα θα θέσει τον φωτισμό του χώρου εκτός λειτουργίας μέσω ενός relay που θα λειτουργεί ως διακόπτης για το φως του δωματίου.
Η δραστηριότητά σχεδιάστηκε με σκοπό να χρησιμοποιήσουμε απλά υλικά που θα μπορούσαμε να βρούμε εύκολα και γρήγορα στο εμπόριο. Αρχικά, υπολογίζουμε ότι θα χρειαστούμε 1 Arduino UNO, 1 οθόνη LCD, 2 αισθητήρες υπερύθρων, καλώδια και LED.  Παρακάτω θα παρουσιάσουμε τα απαραίτητα υλικά τα οποία θα χρειαστούμε μαζί με έναν πρόχειρο προυπολογισμό.
Στο επόμενο στάδιο της κατασκευής θα συνδέσαμε όλα τα υλικά μεταξύ τους και θα δουλέψουμε στον τομέα του προγραμματισμού του Arduino κάνωντας δοκιμές και ρυθμίζοντας τις εντολές σύμφωνα πάντα με το δικό μας σχέδιο. Έπειτα θα έπρεπε να το συσκευάσουμε το όλο σύστημα με τέτοιον τρόπο ώστε να είναι λειτουργικό αλλά και εμφανίσημο. Μια πρώτη σκέψη είναι να χρησιμοποιήσουμε ένα όμορφο πλαστικό κουτάκι το οποίο θα κάνει τη συσκευή μας πιο "τακτοποιημένη" και "όμορφη". Όταν εισέρχεται κάποιος στο δωμάτιο θα ανάβει το πράσινο LED παράλληλα με την αύξηση του αριθμού των επισκεπτών στην οθόνη, ενώ όταν κάποιος θα εξέρχεται θα ανάβει το κόκκινο LED παράλληλα με τη μείωση του αριθμού επισκεπτών στην οθόνη. Τέλος θα ανάβει το φώς του δωματίου (μέσω του relay) όταν ο αριθμός των επισκεπτών είναι μεγαλύτερος του μηδενός και θα σβήνει το φως όταν ο αριθμός των επισκεπτών είναι μηδέν. 

ΥΛΙΚΑ που θα χρειαστούν:

1. 1x Arduino UNO 
2. 1x breadboard
3. 2x Infrared Obstacle Avoidance Sensor
4. 1x 5V 1-Channel Relay Module 
5. 2x LED
6. 1x 9V battery
7. 1x LCD (16χ2) οθόνη
8. καλώδια
9. απλό ντουί λάμπας 220V (E27)
10. διακόπτης
11. κουτί που θα τοποθετηθεί όλο το σύστημα
